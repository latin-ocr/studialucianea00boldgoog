100

restria bona minimi faciunt ipsamque adeo mortem subire
non recusant, vel potius ultro sese supplicio tradunt. Prae-
terea primus eorum „legislator” se invicem pro fratribus
habere et omnia fortunae bona tanquam communia putare
jussit, quare iis benigne munera impertiunt, quos propter
religionem aut possessionibus exturbatos aut a magistratibus
in carcerem conjectos videant. Sacros libros in concionibus
legunt, quos, si quis aliis praestat doctrina, interpretatur. Si
quem leges suas, velut de alimentis negatis, migrantem vi-
deant, eum a coetibus repudiant.

Verba, quibus Lucienus utitur in Christianorum ritibus
describendis, vel a Judaeorum cultu vel a Graecorum insti-
tutis petita sunt. Nam qui aliquo munere funguntur, γραμμα-

τῆς, προφῆται, συναγωγῆς vel irrasi aporiata, oi ἑν τέλει vo·

cantur, et evangelium Christi quasi τελετὴ καινή describitur.
Quae nomina num omnia apud priscos Christianos in usu
fuerint, dijudicare non audeo, sed praefracte nego Lucianum,
licet Christianam benignitatem erga punitos, immortalitatis
fidem et divinum Christi cultum cognoverit, intimam quo· '
que religionis vel sacrorum librorum notitiam ostendere.
Byzantinos igitur et posteriores, cum in Veris Historiis
et alibi parodiam occultam in Christum, Mosea, Josephum
aliosque cernere opinarentur, ab omni parte erravisse facile
intellegas.

Contrario autem errori obnoxii erant illi, qui satiricum
erga nostram religionem benevolum fuisse crediderunt 1). Qui

l) h. Kestuer et La Croca Lucienum furtim Christianae religioni addic-
tum tuissc opinati sunt.

 

